# Bisogni

### 1. Pianificazione e Centralizzazione

- **Ha bisogno di centralizzare tutte le informazioni del viaggio (mappe, orari, note) in un unico spazio digitale.**
    - *Perché:* Gli utenti attuali saltano freneticamente tra app diverse (Google Maps, MyMaps, Note, Documenti, Excel), trovando il processo frustrante e dispersivo.
    - *Fonti:*
        - Eleonora (3.1, 3.5): "Vorrei avere un’unica cosa in cui ho itinerario e tabella oraria nella stessa app."
        - Anne (3.2, 3.5): "Non mi è comodo che siano separati MyMaps e google maps. Li vorrei unificati."
        - Agostino (3.2): Vuole evitare itinerari "fallati o inefficienti" e la dispersione informativa.
- **Ha bisogno di stimare realisticamente i tempi di visita e gli spostamenti prima di partire.**
    - *Perché:* C'è il timore di creare itinerari impossibili o di non avere abbastanza informazioni "da lontano" per capire quanto tempo richieda davvero un'attività.
    - *Fonti:*
        - Anne (3.1): Cerca blog e itinerari altrui "per farmi un’idea dei tempi".
        - Gloria (3.2): "Stendere l'itinerario è la parte peggiore perché sento di non avere abbastanza informazioni... Riesco a calcolare meglio i tempi una volta arrivata sul posto."
- **Aggiungere punti di interesse con filtri specifici per tipologia**
    - *Perchè*: C’è la necessità di visualizzare determinati POI presenti lungo il percorso e di filtrarli a seconda della tipologia
    - *Fonti*:
        - Mirco (3.1):  “Poi pianifico il viaggio itinerante, scoprendo i luoghi migliori in cui alloggiare (camping, area sosta). Molta importanza anche al percorso stradale, guardare i punti principali.”
        - Eleonora (3.1): “Man mano che li raccolgo li aggiungo su una mappa MyMaps dove segno info particolari che non troverei su maps normale. In parallelo faccio un doc in cui segno le varie giornate e la tabella oraria (cosa vedere, dove mangiare) linea generale.”
        - Anne (3.1): “Per scoprire le varie attrazioni e POI cerco blog e itinerari fatti da altre persone, per farmi un’idea dei tempi e delle cose interessanti. Mi salvo quelle che voglio visitare su MyMaps.”

### 2. Scoperta e Autenticità

- **Ha bisogno di distinguere le esperienze autentiche locali dalle trappole turistiche o dall'"hype" commerciale.**
    - *Perché:* Gli utenti cercano il contatto con la cultura locale (cibo, persone) ma spesso trovano che i contenuti online (specialmente video brevi) siano costruiti solo per fare visualizzazioni e non rispecchino la realtà.
    - *Fonti:*
        - Agostino (2.2, 2.3): "Filtro molto i contenuti social... Per me autenticità significa vedere persone del posto intorno a me."
        - Eleonora (5.3): "Quando vedo le stesse identiche cose negli stessi video ci credi di meno. Penso sia legato all’hype."
        - Mirco (2.2): Autenticità è "scambio di opinioni con i locali, vivere il quotidiano."
- **Ha bisogno di accedere a contenuti rapidi e interessanti, tramite social.**
    - *Perché:* Gli utenti cercano informazioni veloci e accattivanti, con contenuti diretti e pieni di risorse
    - *Fonti:*
        - Eleonora (2.1): "Prendo ispirazione dai video sui social, reel Instagram"
        - Gloria (3.5): "TikTok è molto granulare nella ricerca."
        - Anne (2.1): “Ormai inevitabile prendere spunto dai social.”

### 3. Logistica Strategica

- **Ha bisogno di contestualizzare la ricerca dell'alloggio rispetto ai punti di interesse e ai trasporti.**
    - *Perché:* Scegliere dove dormire è la fase più stressante perché richiede di incrociare troppe variabili (posizione, prezzo, distanza dalle attrazioni, sicurezza del parcheggio).
    - *Fonti:*
        - Gloria (3.1): "Parto dall'alloggio, scegliendolo in base alla vicinanza ai punti di interesse."
        - Agostino (3.2): "Trovare l'alloggio è la parte più difficile... fatico a capire quale sia il posizionamento migliore."
        - Eleonora (3.2): "Ricerca dell’alloggio perchè richiede tanti giorni... e ha molti parametri."
        - Mirco (3.2): "Possibilità di trovare parcheggi veri che ti dessero sicurezza nel sostare."
- **Ha bisogno di gestire l’organizzazione in gruppo**
    - *Perché:* è dispersiva e incocludente senza una divisione corretta dei compiti
    - *Fonti:*
        - Agostino (3.5): La criticità maggiore è l'organizzazione di gruppo: è dispersiva e porta a discussioni. È meglio che ognuno faccia una ricerca per sé e poi si uniscano le idee
        - Agostino (3.4): Collaboro con il gruppo, ma spesso è poco produttivo. Quindi stabilisco una tabella di marcia principale e poi ci si aggiusta in base alle esigenze.

### 4. Gestione delle Priorità e Flessibilità

- **Ha bisogno di gerarchizzare le attività (Must-have vs Nice-to-have) per gestire gli imprevisti senza ansia.**
    - *Perché:* Gli utenti vogliono massimizzare il viaggio, ma sanno che devono sacrificare qualcosa. Hanno bisogno di un metodo per decidere rapidamente cosa tagliare se necessario.
    - *Fonti:*
        - Gloria (3.3): "Divido le attività tra 'Must Have' (irrinunciabili) e cose meno interessanti."
        - Anne (3.1): "Divido le cose tra assolutamente da vedere, quelle da scartare, quelle secondarie."
        - Agostino (3.3): "Faccio una lista e vorrei vederne almeno l'80%... stabilisco delle priorità."
- **Ha bisogno di adattare l'itinerario in tempo reale una volta sul posto.**
    - *Perché:* Il piano cambia spesso (meteo, stanchezza, nuove scoperte) e l'utente deve poter riorganizzare la giornata "al volo".
    - *Fonti:*
        - Mirco (3.3, 5.1): "Rimanendo flessibile per imprevisti... Se capita mi discosto, senza problemi."
        - Gloria (3.1): "Faccio fatica a organizzare l'itinerario da lontano, preferisco farlo quando sono già sul posto."
        - Anne (3.3): "Capita che magari modifico sul momento per riposarsi. Pianificazione che diventa malleabile."

### 5. Condivisione e Memoria

- **Condividere i propri appunti di viaggio**
    - *Perché:* C'è un desiderio (o una disponibilità) a condividere le "gemme" scoperte, ma mancano strumenti strutturati per farlo oltre al semplice passaparola o liste disordinate.
    - *Fonti:*
        - Eleonora (5.4): "Mi piacerebbe condividerle con altri e mi piacerebbe creare un profilo in cui condivido gli itinerari."
        - Agostino (5.4): "Sono pronto a fornire informazioni e indirizzare le persone verso le cose migliori."
